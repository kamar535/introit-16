+++
date = "2016-05-04T09:37:09+02:00"
menu = "studenttjänster"
module = "studenttjanster"
title = "Studenttjänster"

lastmod = "2016-08-17T12:01:51+02:00"
+++

Uppsala universitet tillhandahåller ett antal tjänster som är nödvändiga för
eller kraftigt underlättar dina studier.

För de flesta tjänster krävs det ett aktiverat studentkonto.
Detta studentkonto är obligatoriskt för dina studier vid på Uppsala universitet.


## Innehåll

- [Studentkonto](#studentkonto)
- [Studentportalen](#studentportalen)
    - [Logga in](#logga-in)
    - [Studentkontots inställningar](#studentkontots-inställningar)
    - [E-Post](#e-post)
    - [Schema](#schema)
    - [Mina Studier](#mina-studier)
    - [Tentamensanmälan](#tentamensanmälan)
- [Grupprum](#grupprum)
- [Utskrift](#utskrift)
- [Studievägledning](#studievägledning)
- [Trådlöst internet](#trådlöst-internet)



## Studentkonto

*Studenter får även information via antagningsbeskedet om hur de aktiverar sitt
studentkonto*

Efter att antagningsresultat registrerats av Uppsala Universitet
öppnas kontoaktiveringen.

Om du har blivit antagen för studier vid Uppsala Universitet kan du klicka på
[denna länk](http://www.uu.se/konto) för att aktivera ditt studentkonto.
Det finns ett [antal sätt](http://akka.uadm.uu.se/engangskod/) att logga in på
aktiveringssidan.

Efter att ha fyllt i dina uppgifter blir du vidarebefodrad till
Studentportalen.



## Studentportalen

[Studentportalen](https://studentportalen.uu.se) används på de flesta av de
kurser du kommer läsa för att hantera bland annat
kursregistrering, kursinformation, schema, inlämning och rättning av uppgifter,
gruppindelningar samt anmälan till tentamen. 

För att få tillgång till ett studentkonto på Studentportalen behöver du ett [aktiverat
studentkonto](#studentkonto).


### Logga in
Precis som på resten av internet, klickar du på "Logga in", på översta högra
hörnet, varefter en inloggningssida dyker upp. Skriv in dina användaruppgifter
och så är du framme!

{{< figure src="/images/studenttjanster/login.gif" title="Inloggning" >}}


### Studentkontots inställningar
Genom att klicka på "Min profil" når du ditt studentkontos inställningar.
Eftersom Uppsala universitet använder dessa uppgifter för att skicka ut information
till dig, är det viktigt att de stämmer. Kontrollera dina uppgifter och ändra om så
behövs.

{{< figure src="/images/studenttjanster/min-profil-val.png" >}}

#### E-Post
Du har även en alldeles egen e-post-address! För att ta emot meddelanden från
den går du in på "Vidaresändning av e-post", som ligger i menyn på höger sida,
förutsatt att du redan klickat på "Min profil".
{{< figure src="/images/studenttjanster/e-post.png" >}}

Universitets anställda kommer använda denna för att skicka information till
dig. Dessutom kan du använda denna address för att verifiera att du är student.

##### Avstickare: Kommunikation med lärare
När du skriver e-post till en lärare eller anställd på universitet är det några
saker som är bra att tänka på.

- Skriv en förklarande ämnesrubrik
    + Många anställda får hundratals meddelanden i veckan. En relevant rubrik
      bidrar till en överskådlig förståelse om vad ditt meddelande innebär och
      hjälper dem att hitta det igen.
- Var tydlig med vad du vill
    + Kontext för din fråga kan ofta vara hjälpsam, men ditt syfte med
      meddelandet kan lätt bli "begravt" i alltför långa stycken. Därför är det
      en god idé att emfasera syftet med meddelandet, exempelvis genom
      radbrytning, textformatering och liknande.
- Skriv vem du är
    + I förekommande fall signerar inte studenter sina meddelanden, vilket gör
      att lärare inte alls har någon aning om vem de kommunicerar med - trots
      en talande e-post-address. Det är alltid en klok idé att skriva ditt
      namn samt program och årskurs. Gäller frågan en eller flera kurser är det
      även bra att nämna vilka det gäller.



### Schema
Logga in på studentportalen och klicka på schema.

Du kan även hitta en länk för att prenumerera på schemat, eller ladda ner den
som fil. Vidare kan du också ställa in hur schemat ser ut, om du föredrar en viss
formatering.

{{< figure src="/images/studenttjanster/schema.gif" >}}

Det är inte helt uppenbart hur man prenumererar via Google Calendar: du når
alternativet genom att klicka på "Other Calendars", följt av "Add by URL".
{{< figure src="/images/studenttjanster/gcal.gif" >}}

[Teknats mobila hemsida](http://m.teknat.uu.se/#timetable) kan också visa schema och fungerar ofta när
studentportalen inte gör det.

Eftersom *TimeEdit*, UU:s tjänst för schemaläggning, kan krascha vid olämpliga
tillfällen, är det en god idé att se till att schemainformationen finns
tillgängligt på andra sätt (exempelvis via en prenumeration, vilket innebär att
datan kopieras till din kalendertjänst när synkning sker).
Observera att vissa tider och klassrum kan ändras, varför det är bra att
regelbundet stämma av med studentportalen huruvida din information stämmer.
Vid prenumeration brukar dock detta inte vara ett problem.


### Mina studier
Om du klickar på **Mina studier** når du länkar till kurshemsidor för samtliga
kurser du har blivit antagen till. Dessa har bland annat filareor för
kursmaterial och, främst av allt, information om registrering.

De flesta kurser tillåter registrering via studentportalen. Undantagen
informerar på samma sida hur registrering går till.


### Tentamensanmälan
Du anmäler dig till tentamen genom att gå in på **Mina studier**, följt av
tentamensanmälningar i sidomenyn. Startsidan för studentportalen brukar också
ha en länk till tentamensanmälningar.

{{< figure src="/images/studenttjanster/tenta.png" >}}

Notera att anmälan *måste* ske senast 12 dagar innan tentamen, annars riskerar
du att förlora din plats. Eftersom du även kan ångra din anmälan, senast 12
dagar innan, är det generellt sett en god idé att anmäla sig så tidigt som
möjligt.

Några dagar före tentamen får man ett mail med kvitto på tentamensanmälan,
förutsatt en sådan har gjorts. Det mailet innehåller en anonymkod, som används
för identifiering på tentamen.

Om anmälan *inte* har gjorts i tid, får du ingen anonymkod och saknar
garanterad plats på tentan. Eftersom det ofta finns ett fåtal extra platser
under tentamen, kan det vara en god idé att dyka upp ändå.


## Grupprum
Du bokar grupprum med hjälp av TimeEdit, på denna [länk](https://se.timeedit.net/web/uu/db1/wr_student/).
Gränssnittet är lite klurigt:

1. Logga in med ditt studentkonto.
2. I de flesta fall används grupprum för möte, då är det rimligt att söka efter
   viss tid.
3. Välj, i kalendern, datum och tid som passar er.
4. Ange område(n) som är lämpliga. ITC och Ångström är närmast. BMC tar ca 10
   minuter att gå till och är svår att hitta i, men en mycket bra nödlösning.
5. Välj ett lämpligt rum. Tyvärr är information om deras storlek ofta
   bristfällig, men samtliga ska ha rum för minst fyra personer.
6. Välj **99998** som kundnummer.
7. Fyll i information om vad rummet ska användas till och klicka på boka.

{{< figure src="/images/studenttjanster/bokning.gif" >}}


## Utskrift
I dagsläget används systemet [Korint](http://www.korint.uu.se/).
Inför din första utskrift behöver du ett PayEx-konto. Det finns olika sätt att
fylla på det, men för belopp under 100 kronor rekommenderas banköverföring vilket kan ta upp
till 3 arbetsdagar. Därmed är det en god idé att sätta upp detta i god tid.

Notera att Korint är planerat att ersättas år 2017. I dagsläget är det oklart
hur kvarvarande medel på ett PayEx-konto kommer att hanteras vid byte av
system.
Om du är osäker på om du vill ansluta dig till Korint i väntan på det nya
systemet kan du överväga att köpa en egen skrivare (billiga laserskrivare med svartvit
utskrift tenderar att vara särskilt prisvärda i längden)
eller göra utskrifter på 
[kommunala bibliotek](https://www.bibliotekuppsala.se/103783/sv/content-pages/avgifter).




## Studievägledning
Studenter på Uppsala universitet har tillgång till vägledning gällande studier
och arbetsmöjligheter.
Exempelvis kan du boka en tid med studievägledare, för
att få rekommendationer på lämpliga kurser för den karriär du hoppas på eller
hjälp att prioritera om du kommit efter i dina studier.

Mer information kan du hitta här:
http://www.teknat.uu.se/student/stod-och-service/.

Sidan har även ytterligare information om annat som är bra att känna till, exempelvis
gällande datortjänster, rättigheter och särskilt stöd.


## Trådlöst internet
### UpUnet-S
Det enklaste sättet att nå Uppsala universitets trådlösa internet är att
koppla upp sig till SSID:n (dvs wlan:et som heter) `UpUnet-S`.
Efter anslutning öppnar du en webbläsare, där du loggar in med samma uppgifter
som för studentportalen på http://netlogon.uu.se.

I de flesta fall blir du omdirigerad till denna address, men det kan vara en
bra idé att bokmärka den ändå. Observera att efter viss tid av inaktivitet kan
du behöva logga in igen.


### Eduroam
Eduroam är en internationell tjänst som tillhandahåller Wi-Fi till studenter.
Det [finns ofta](https://www.eduroam.org/where/) på andra universitet och bl a på vissa flygplatser.
För denna tjänst krävs det att du ordnar **Lösenord B**, vilket görs på
[Studentportalen](#studentkontots-inställningar) eller via denna [länk](https://akka-anv.uu.se/authsrvpublik/).
Därefter loggar du in med det samt användarnamnet för studentportalen, som följs av
`@user.uu.se`.

När du väl har ställt in Eduroam kommer din dator ansluta till nätverket
automatiskt.
Planerar du att använda trådlöst internet på Campus ofta är det en klar fördel.

För ytterligare säkerhet rekommenderas installation för certifikat. Information
om hur du går tillväga hittar du här:
https://mp.uu.se/sv/web/info/stod/it-telefoni/internet/eduroam

