+++
date = "2016-08-15"
menu = "handledarinfo"
module = "handledarinfo"
title = "Handledare/Arvodering"

lastmod = "2016-08-16T22:16:14+02:00"
+++

Här hittar du rutiner för utbetalning av ditt arvode som handledare. Dessa rutiner är anpassade efter Uppsala universitets regler för utbetalning av arvoden.

## Innan du börjar arbeta som handledare
För att du skall kunna arbeta som handledare och få ditt arvode utbetalt måste du fylla i skicka in **[detta formulär](https://docs.google.com/forms/d/1q0Cb0DuKk7dpqZsbAFfBWpIRlZpLJZJNR89CswWx5iE/viewform)**.

## Anmälan/Ändring av löntagaruppgifter
Om du inte tidigare fått arode utbetalat av Uppsala universitet eller om du bytt bank eller vill ändra någora andra uppgifter för utbetalning måste du fylla och skicka in **[denna blankett](https://mp.uu.se/documents/432512/1838754/Bankuppgifter+svensk+bank%2C+Nordeas+blankett+%285.0.2%29.pdf_150610.pdf/f0e3a4a5-fe32-4bc6-b780-248ad150e028)**.


## Under tiden du arbetar som handledare
Ett pass innefattar 2 timmar med handledning och tillhörande rättning och för detta får du 500 kr i arvode.

### Varje pass rapporteras som 3 timmar och 5 minuter
På grund av regler och rutiner för hur arvoden betalas ut kan Universitetet inte betala ut 500 kr per pass med mindre än att du måste fylla i en blankett och där ange datum och tid när du arbetat. Mer information om blanketten och hur du skall fylla i den finner du under rubriken Blankett för rapportering av arbetad tid nedan.

Timlönen för handledare är reglerad till *145 kr per timme* (exklusive semesterersättning). För varje pass måste du fylla i ett datum och en start- och sluttid som resulterar i en tid om *3 timmar och 5 minuter* vilket motsvarar *3.08 timmar (decimaltid)*. Till detta tillkommer semesterersättning med 12 %. På detta sätt kommer du för varje rapporterat pass arvoderas med 3.08*145*1.12 = 500.19 kr.

### Sjukdom eller annan frånvaro
Om du inte kan närvara på ett inplanerat pass på grund av sjukdom eller annan anledning skall detta skyndsamt rapporteras till [projektledare-introduktion-till-datorer@it.uu.se](mailto:projektledare-introduktion-till-datorer@it.uu.se) så att en ersättare kan kallas in.

Om du missar ett pass på grund av sjukdom eller annan anledning skall du inte rapportera tid för detta pass och du kommer inte heller att få arvode utbetalt för missade pass.

### Om du arbetar extra
Om du i samråd med projektledaren hoppar in och arbetar fler pass, till exempel för att hoppa in för någon annan som är sjuk, skall du rapportera tid (3 timmar och 5 minuter) för varje sådant pass och får då 500 kr extra i arvode för varje extra pass du arbetar.

### Blankett för rapportering av arbetad tid
**För att du skall få ut ditt arvode måste:**

+ denna blankett fyllas i månadsvis, senast i samband med månadsskiftet.  
+ blanketten fyllas i med **MS Excel**.

**Arbetad tid skall endast registreras inom normal kontorstid:**

+ måndag - fredag, kl 07:00 - 18:00)
+ max 8 tim/dag
+ om du väljer att utföra rättning av uppgifter på andra tider skall du alltså rapportera tiden för detta som om det utförts på normal kontorstid.

**I tabellen nedan anges vad du skall fylla i för några av fälten på blanketten.**

| Fält                                | Fylls i med                                   |
| ----------------------------------- | --------------------------------------------- |
| Institution                         | *Institutionen för informationsteknologi*       |
| Avdelning                           | *Avdelningen för datalogi (DoCS)*               |
| Orgenhetsnummer                     | *10602*                                         |
| Arbetsledare/kontaktperson          | *Karl Marklund*                                 |
| Typ av ersättning                   | *Övrig*                                         |
| Timlön                              | *145 kr/timme*                                  |
| Fr.o.m. tid och T.o.m. tid          | *För varje pass anger du start och sluttid motsvarande 3 timmar och 5 minuter. Till exempel 10:00 - 13:05.* |
| Önskad statteprocent (*minst 30 %*) | *Om du vill betala mer skatt än de reglerade 30 % måste det anges. Om du vet att du riskerar kvarskatt kan det vara en bra idé att begära att lite mer än 30% skatt dras.* |

### Skicka in blanketten
I slutet av varje månad måste du skicka in ifylld blankett till [projektledare-introduktion-till-datorer@it.uu.se](mailto:projektledare-introduktion-till-datorer@it.uu.se).

### Projektledaren
Projektledaren för Introduktion till datorer 2016 granskar i slutet av varje månad inskickade blanketter och skickar dessa som ett Zip-arkiv till samordnaren för Introduktion till datorer 2016 (Karl Marklund).

### Samordnaren
Tar emot Zip-arkiv i slutet av varje månad från projektledare, granskar och skickar slutligen in samtliga blanketter till [persadm@it.uu.se](mailto:persadm@it.uu.se).
