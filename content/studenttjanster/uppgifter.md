+++
date = "2016-05-04T09:37:09+02:00"
menu = "studenttjänster"
module = "studenttjanster"
title = "Studenttjänster/Uppgifter"

+++


## Innehåll


+ [Mål](#mål)
+ [Material som krävs](#material-som-krävs)
+ [Uppgift](#uppgift)
	+ [Del 1: Förbered inlämningsdokument](#del-1-förbered-inlämningsdokument)
	+ [Del 2: Vidarebefordring av mail](#del-2-vidarebefordring-av-mail)
	+ [Del 3: Prenumeration på schemat](#del-3-prenumeration-på-schemat)
	+ [Del 4: Bokning av grupprum](#del-4-bokning-av-grupprum)
	+ [Del 5: Trådlöst internet](#del-5-trådlöst-internet)
	+ [Slutgiltigt dokument](#slutgiltigt-dokument)
+ [Inlämning](#inlämning)

## Mål
I denna uppgift finns följande huvudsakliga mål:

- Kunna logga in i studentportalen
- Vidarebefordra din mailadress
- Prenumerera på ditt schema
- Veta hur du bokar grupprum
- Veta hur du kommer åt universitetets trådlösa internet

## Material som krävs

- enkel filredigerare (notepad eller liknande)

## Uppgift
Materialet som tas upp i uppgiften diskuteras i [infosidan för studentportalen](../).

### Del 1: Förbered inlämningsdokument

Börja med att skapa en textfil du döper till `abcd1234-studenttjanster.txt`, där du
ersätter `abcd1234` med ditt användarnamn för studentkontot.

Klistra därefter in följande i textfilen:
```none
1. 
2. 
3. 
4. 
```

Denna lista kommer du använda för att fylla i svaren på deluppgifterna nedan, och
när du är klar med uppgiften skall denna fil lämnas in i studentportalen.

<br/>
### Del 2: Vidarebefordring av mail
Det första du skall göra är att vidarebefordra din studentmail till den mailadress
du brukar använda. Detta är ytterst viktigt då information från Uppsala universitet
endast skickas till din studentmail, t.ex. uppkommande tentor och liknande.

Följ instruktionerna på [infosidan](../#e-post) för att göra detta.

När du är färdig med att vidarebefordra din mailadress, kopiera sökvägen i webbläsaren
och klistra in den efter `1.` i textdokumentet.

<br/>
### Del 3: Prenumeration på schemat
I studentportalen kan du hitta ditt schema som innehåller samtilga kurser du är
registrerad på. I detta steg skall du skapa en URL för prenumeration på ditt schema.
Information om detta hittar du på modulens [infosida](../#schema).

Du skall exportera ditt schema till iCal-format. Kopiera den URL som genereras och
klistra in efter `2.` i textdokumentet.

<br/>
### Del 4: Bokning av grupprum
När man skall boka grupprum är det vissa förbestämda värden som skall matas in
för att kunna utföra sökningen --- ett av dessa är kundnumret.

Skriv ned vilket kundnummer som skall användas vid bokning av grupprum efter `3.`
i textdokumentet.

<br/>
### Del 5: Trådlöst internet
Uppsala universitet tillhandahåller gratis trådlös internetuppkoppling, vilken
till och med finns i de flesta (om inte alla) nationer här i Uppsala. Det finns
två olika trådlösa nätverk man kan koppla upp sig mot.

Efter `4.` i textdokumentet, skriv namnet på det trådlösa nätverk som kräver
inlogg med **Lösenord B**.

<br/>
### Slutgiltigt dokument
I textfilen skall du nu ha en numrerad lista från 1 till 4, där du har matat
in svar till frågorna på del 2 till del 5.

## Inlämning
Se till att textfilen heter `abcd1234-studenttjanster.txt` där du ersätter
`abcd1234` med användarnamnet för ditt studentkonto. Ladda därefter upp filen
i studentportalen.
